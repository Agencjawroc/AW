+++
author = "data/authors/agata.yml"
categories = []
date = 2021-04-15T18:27:00Z
description = "Czy profil firmowy na instagramie zagwarantuje Ci skuteczność sprzedaży? Jak prowadzić profil i na co zwrócić uwagę? Sprawdź!"
ikona_artykulu = "/uploads/art-placeholder.svg"
keywords = ""
obrazek = ""
robots = "index follow"
slug = "jak-prowadzic-firmowego-instagrama"
summary = "Na Instagramie dziennie pojawiają się setki tysięcy zdjęć. Dzięki temu, że mamy możliwość obserwowania wybranych użytkowników, możemy zawęzić krąg swoich zainteresowań. Wtedy mamy taki content, który nas interesuje. Nasi klienci robią dokładnie to, co my – pierwsze co, to sprawdzają social media wybranych marek a później obserwują te, które wydają się dla nich najciekawsze. Dlatego też naszym zadaniem jest zadbać o to, żeby profil marki wyglądał oryginalnie, schludnie i zaskakiwał obserwatora ciekawymi treściami. Krótko mówiąc - żeby istnieć w świadomości klientów trzeba być w Social Mediach."
tags = []
title = "Jak prowadzić firmowego Instagrama? | Agencja Wrocławska"
tytul_do_listowania = "Jak prowadzić firmowego Instagrama?"
tytul_o_czym_przeczytasz = "Firmowy Instagram – omówione zagadnienia:"
[[header_repeater]]
block_tag_type = "h1"
bold_txt = "gruby"
break_line = false
color_txt = "czerwony"
ornament = "brak"
txt_block = "Jak prowadzić firmowego Instagrama?"
txt_block_size = ""
underline = true
[[lista_o_czym_przeczytasz_group]]
adres_odnosnika = "jak-ustawic-konto-firmowe-na-instagramie"
title = "Ustawienie profilu jako konto biznesowe"
[[lista_o_czym_przeczytasz_group]]
adres_odnosnika = "harmonogram-publikowania-na-instagramie"
title = "Harmonogram działań"
[[lista_o_czym_przeczytasz_group]]
adres_odnosnika = "planowanie-postow-na-instagramie"
title = "Planowanie postów"
[[lista_o_czym_przeczytasz_group]]
adres_odnosnika = "grupa-docelowa-na-instagramie"
title = "Grupa docelowa"
[[lista_o_czym_przeczytasz_group]]
adres_odnosnika = "budowanie-marki-na-instagramie"
title = "Budowanie relacji z obserwatorami"
[[lista_o_czym_przeczytasz_group]]
adres_odnosnika = "instastories"
title = "InstaStories"
[[lista_o_czym_przeczytasz_group]]
adres_odnosnika = "jak-pisac-posty-na-instagramie"
title = "Treści, które powinieneś publikować"
[[lista_o_czym_przeczytasz_group]]
adres_odnosnika = "jak-ustawiac-hashtagi-na-instagramie"
title = "Hashtagi"
[[lista_o_czym_przeczytasz_group]]
adres_odnosnika = "podsumowanie"
title = "Podsumowanie"

+++
Na Instagramie dziennie pojawiają się setki tysięcy zdjęć. Dzięki temu, że mamy możliwość obserwowania wybranych użytkowników, możemy zawęzić krąg swoich zainteresowań. Wtedy mamy taki content, który nas interesuje. Nasi klienci robią dokładnie to, co my – pierwsze co, to sprawdzają social media wybranych marek a później obserwują te, które wydają się dla nich najciekawsze. Dlatego też naszym zadaniem jest zadbać o to, żeby profil marki wyglądał oryginalnie, schludnie i zaskakiwał obserwatora ciekawymi treściami. Krótko mówiąc - żeby istnieć w świadomości klientów trzeba być w Social Mediach.

## Ustawienie profilu jako konto biznesowe{#jak-ustawic-konto-firmowe-na-instagramie}

Wydaje się, że to taka prosta rzecz a dużo osób zapomina o tej ważnej kwestii. Profile prywatne mają mniejsze zasięgi, nie mogą korzystać z działań reklamowych w sieci Instagrama a co za tym idzie – tracimy potencjalnych klientów. Dlatego warto przypilnować, czy z konta osobistego zmieniliśmy na firmowe. Poniżej grafika jak to zrobić krok po kroku:

![jak włączyć profil firmowy na instagramie](/uploads/jak-wlaczyc-konto-firmowe-na-instagramie.png)

Dodatkowym udogodnieniem posiadania konta firmowego jest dostęp do bardzo dokładnego panelu statystyk. Jak więc sprawdzić **statystyki postu na Instagramie**? Spójrz:

![gdzie sprawdzić statystyki na instagramie](/uploads/statystyki-na-instagramie.png)

Oprócz tego w Twoim bio na profilu pojawi się drobny szary napis – dzięki niemu osoba po wejściu na profil od razu widzi, że czym się zajmujesz. To wpływa na Twoją wiarygodność.

## Harmonogram działań{#harmonogram-publikowania-na-instagramie}

Bardzo istotną rzeczą jest ustalenie swojego harmonogramu działań. Najlepiej robić to np. z początkiem miesiąca ale uważam, że najlepszym rozwiązaniem będzie rozpisanie listy zadań w każdy poniedziałek. Co nam to da?

\- **Posty będą pojawiały się regularnie**. Najgorszym błędem osoby, która prowadzi firmowego Instagrama będzie niesystematyczność.

\- Oszczędność czasu. Wiadomo, że w przypadku gdy zaczynasz **rozwijać swój biznes Instagram** oraz inne kanały Social Media stawiasz na samym końcu. Dzięki możliwości planowania postów możesz w tym czasie zająć się inną, istotną rzeczą.

Dobry **harmonogram publikowania postów na instagramie** powinien uwzględniać takie rzeczy jak np. dni mniejszego i większego ruchu na stronie, efektywne i **popularne hashtagi**, ewentualnie gdy wybieramy płatną reklamę na post to ustalić odpowiednią kwotę.

## Planowanie postów na instagramie{#planowanie-postow-na-instagramie}

Chcesz ustalić idealną godzinę publikacji? Testuj przez miesiąc, 2 razy dziennie o różnych porach dnia aby znaleźć ten moment w którym Twoje posty zbierają najwięcej polubień i komentarzy. To też warto uwzględnić w planowaniu. Ja polecam **Preview App**, która oprócz zaawansowanej analityki ma funkcję przypominania o przesłaniu posta oraz dopasowywania do instagramowej siatki.

![preview app na instagram](/uploads/preview-app-instagram.png)

## Grupa docelowa{#grupa-docelowa-na-instagramie}

Znając naszych potencjalnych odbiorców dużo łatwiej przewidzieć, jakie treści będą dla nich interesujące. Dopiero wtedy możemy liczyć na naprawdę skuteczny marketing. Bez względu na to, czy już posiadasz **profil firmowy na Instagramie**, czy dopiero zamierzasz rozpocząć działania na tej platformie, powinieneś określić grupę docelową. To pozwoli Ci odpowiednio ukierunkować swoje działania i osiągnąć szybsze efekty.

### **Zatem skąd uzyskać informacje, kim jest Twoja grupa docelowa?**

\-Sprawdź konkurencje. Nie ma nic bardziej prostego, niż przeanalizowanie firm podobnych do Twoich. Zobacz ich najbardziej popularne posty, co w nich jest, jakie mają opisy, hashtagi. Gdy to przeanalizujesz zastanów się, jak Ty możesz to wykorzystać i stworzyć podobne posty z tym samym przekazem.

\-Wejdź w interakcje z ich obserwatorami. Zobacz ich profile, czym się interesują, zacznij dawać im like, pisać wartościowe komentarze – to sprawi, że również wejdą na Twoje konto biznesowe i zrobią prawdopodobnie to samo.

\-Publikuj systematycznie posty. Instagram tak jak inne Social Media lubią systematyczność. Nawet, kiedy dopiero o followersów rób to skrupulatnie – wyjdzie Ci to na dobre.

\-Zadawaj pytania bezpośrednio do widzów. Dzięki temu dopasujesz content do ich potrzeb.

## Budowanie relacji z obserwatorami{#budowanie-marki-na-instagramie}

To jest jedna z najważniejszych rzeczy w **prowadzeniu biznesowego konta na Instagramie**. Pokaż, że podchodzisz do każdego indywidualnie - komentuj i dawaj like swoim obserwatorom, odpowiadaj na komentarze, prywatne wiadomości. Wtedy zyskasz zaufanie. Dodatkowo możesz zadawać im pytania, robić quizy itp. poprzez InstaStory. Dzięki temu poczują się bardziej wyróżnieni i docenieni, co sprawi, że będą chętniej zaglądać na Twój profil biznesowy i mocniej przywiążą się do marki. Osobiście uważam, że dodanie na Story opcji „zadaj mi pytanie” jest świetnym rozwiązaniem do poznania swojego widza.

### Dlaczego?

1. Możesz popisać z nim w prywatnych wiadomościach – nie każdy lubi udzielać się w komentarzach.
2. Poznasz ich zdanie na dany temat.
3. Zaczerpniesz inspiracji np. do następnego posta – możesz ustawić dowolne pytanie na które Twoi obserwatorzy mogą się wypowiedzieć.

A w jaki sposób dodać daną naklejkę o której jest wyżej mowa? Już Ci pokazuję!

![dodanie naklejki instastories](/uploads/dodawanie-naklejki-instagram.png)

## InstaStories{#instastories}

Od kilku lat możemy korzystać z **funkcji Instagram Stories**, która umożliwia nam publikację materiałów wideo oraz zdjęć, które są dostępne przez 24 godziny. Możemy dodać m.in: hasztagi, gify, pytania, quizy czy ankiety – wszystko po to, aby jeszcze bardziej zaangażować swoich obserwatorów. Dzięki regularnym publikacjom budujesz rozpoznawalność swojej marki przez co powodujesz, że jest ona jeszcze bardziej widoczna – a o to nam właśnie chodzi. Pamiętaj, że algorytm zwraca uwagę na liczbę publikacji. W ten sposób zwiększasz szanse na dotarcie do jeszcze większej grupy odbiorców.

**Do czego więc tak naprawdę przydaje nam się ta opcja:**

* Publikowanie spontanicznych, niekoniecznie pasujących do wyglądu Twoich postów zdjęć
* Przypominaniu o nowo dodanym poście
* Dodawanie krótkiego video
* Do poznania swoich obserwatorów
* Otworzenia się bardziej do widza- możesz np. pokazać kulisy swojej pracy, jak wygląda Twój dzień itp. Większość osób chętnie zobaczy waszą pracę „od kuchni”.
* Możesz zobaczyć działania swojej konkurencji :)

![logo instagram stories](/uploads/instastories-logo.png)

Warto pamiętać o oznaczaniu w treściach hasztagów i lokalizacji. Pomoże to dotrzeć do jak największej grupy docelowej. **InstaStories** to doskonała opcja dla wszystkich, którzy za pomocą kontaktu z widzami pragną wzbogacić swoją strategię biznesową. Największym plusem jest powszechna dostępność i brak opłat za umieszczanie treści i szybkość ich dodawania. Oczywiście są płatne kampanie ale nie są one musowe. Dzięki rozwojowi techniki wszystkie czynności, możemy wykonać samodzielnie, za pomocą telefonu i nie angażować montażystów, operatorów i producentów. To jeden z głównych powodów, dla których **warto wykorzystywać Instagram w tworzeniu strategii dla swojego konta firmowego**.

## Treści, które powinieneś publikować{#jak-pisac-posty-na-instagramie}

**Konto firmowe na instagramie** nie powinno zawierać jedynie nachalnej reklamy proponowanych usług lub produktów. W publikowanych postach oprócz atrakcyjnych, przemyślanych zdjęć czy kreatywnych filmików warto jest umieścić interesujące treści związane z działalnością firmy. Mogą to być np. wpisy na popularne tematy społeczne, kadry „zza kulis”, porady czy inspiracje, które delikatnie przemycą ofertę Twojej marki.

* Nie należy też zapominać o udostępnianiu relacji na InstaStories – rozdział poprzedni.
* Staraj się jednak trzymać tematu i powiązać zamieszczane treści z tym, czym się zajmujesz.
* Spójrz całościowo na swój profil. Postaraj się, aby były na nim elementy łączące ( np. podobne kolory, czy mają być jasne, ciemne)
* Zadbaj o dobre zdjęcia – nie muszą one być robione przez profesjonalnego fotografa. Chodzi o zachowanie określonego stylu z którym będziesz kojarzony.
* Liczy się dobry pomysł! Wyróżnij się, pokaż coś oryginalnego, nie to co wszyscy.
* Zadbaj o dobre hashtagi związane z Twoim profilem biznesowym.

## Hashtagi{#jak-ustawiac-hashtagi-na-instagramie}

**Hashtagi** to ważne narzędzie komunikacji w Social Media. Są popularne na Instagramie, Facebooku czy Twitterze.

### Czym tak naprawdę jest hashtag?

Hashtagów używamy głównie do tego, by osoby które nas nie obserwują a są potencjalnie zainteresowane danym contentem mogły nas przez niego odnaleźć.

### Jakie hashtagi wybrać – polskie czy angielskie?

**Hashtagi nie muszą być dostępne globalnie** – jeżeli Twoja firma działa w Polsce to używaj Polskich. Jednak nie jest powiedziane, że angielskie w takim przypadku odpadają. Możesz używać ich na zmianę np. #biuro #office itp.

### Skąd wziąć popularne hashtagi?

Wystarczy, że wpiszesz w google „**most popular hashtags**” i wyskoczy Ci kilkanaście stron z zestawieniem najpopularniejszych hashtagów z danej kategorii. Możesz też wejść na profile o tematyce takiej, jak Ty i zobaczyć czego oni używają a Ty nie.

### Ile dawać hashtagów?

Jeśli jesteś na początku budowania Twojego profilu możesz spokojnie dodawać nawet 11-15 hashtagów do jednego postu. Jednak z biegiem czasu, gdy będzie wzrost liczby followersów ogranicz ich liczbę do 5-8. Pamiętaj, żeby nie powtarzać tych samych hashtagów w każdym poście – tak zachowują się boty! Poeksperymentuj z nimi a zobaczysz, które najlepiej u Ciebie się sprawdzają. Nie ma na to złotego środka. Tak naprawdę # to tylko dodatek, to Twój content jest najważniejszy – to on buduje ilość lików i followersów a nie idealnie dobrane oznaczenia.

### Jakich hashtagów używać?

Najlepiej adekwatnych do konkretnego postu – czyli powiązanych z tym, co przedstawia zdjęcie i treść opisu. Jeśli dodajesz do zdjęć hashtagi, które nie odzwierciedlają tego co znajduje się na zdjęciu, narażasz się na to, że Twoje zdjęcie zostanie niezauważone a tego nie chcemy, prawda? Unikaj zbanowanych hashtagów typu #l4l, #followme itp. Niektóre hashtagi dostają ban gdy dotyczą tematów sprzecznych z zasadami społeczności Instagrama.

Co więc oznacza to w praktyce? Oznaczając zdjęcie takim hashtagiem, nie pokaże się ono w tym haśle, które zostało zbanowane, co za tym idzie – nie dotrzesz do większej ilości odbiorców. Zatem nie warto tracić czasu i łudzić się, że coś z tego będzie tylko próbować znaleźć nowych odbiorców pod wartościowymi hasłami.

## Podsumowując:{#podsumowanie}

1. Hashtagów używamy do odnalezienia nowych, potencjalnie zainteresowanych naszym contentem odbiorców.
2. Możesz używać ich w języku polskim jak i w angielskim. Możesz pisać to samo słowo w dwóch językach np. #miłość, #love.
3. W google znajdziesz mnóstwo stron, które posiadają liste najbardziej popularnych hashtagów.
4. Nie ma złotego środka na hashtagi, musisz z nimi poeksperymentować.
5. Nie przesadzaj z nimi ani nie dawaj takich samych w każdym wpisie. Tak działają boty.
6. Nie używaj zbanowanych hashtagów typu: #l4l, #f4f, #followme itp.
7. To nie idealnie dobrane oznaczenia budują Twoje zasięgi tylko Twój content.

Jak widać **zdobycie followersów na Instagramie** to działanie długofalowe i wbrew pozorom trudne, a prowadzenie konta firmowego może przynieść ogromne korzyści, jeśli podejdzie się do niego z pomysłem. Musisz uzbroić się w cierpliwość oraz być skrupulatnym w swoich działaniach. Warto więc prowadzić kanały Social Media dla swojej firmy, ponieważ poprzez wrzucane treści możesz pokazać drugą stronę medalu – tą bardziej „ludzką”, a nie oficjalną jak wizerunek na stronie internetowej.