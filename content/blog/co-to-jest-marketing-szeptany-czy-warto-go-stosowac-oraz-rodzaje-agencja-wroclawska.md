+++
author = "data/authors/agata.yml"
categories = []
date = 2021-05-09T22:17:00Z
description = "Czy wiesz jak skutecznie wdrożyć marketing szeptany do swojej firmy? Znalazłeś właśnie pewne kompendium wiedzy na ten temat! Potrzebujesz wsparcia agencji? Odezwij się do nas!"
ikona_artykulu = "/uploads/marketin_szeptany-1.svg"
keywords = ""
obrazek = ""
robots = "index follow"
slug = "co-to-jest-marketing-szeptany"
summary = "Marketing szeptany, znany też pod nazwą whisper marketing, wywołuje reakcje pozytywne pośród klientów danego produktu, określonej usługi czy marki. Dzięki niemu można ułatwiać wypowiedzi, zachęcać do dzielenia się opiniami oraz do tworzenia grup dyskusyjnych. Buzz marketing jest dodawaniem konkretnych informacji, jak komentarze, poradniki, porady, porównania czy wyjaśnienia, co sprawia, że marka czy produkt stają się widoczniejsze przez potencjalnych konsumentów. Klient po analizie zawartych informacji często podejmuje decyzję zakupową. "
tags = []
title = "Co to jest marketing szeptany? Czy warto go stosować oraz rodzaje | Agencja Wrocławska"
tytul_do_listowania = "Co to jest marketing szeptany? Czy warto go stosować oraz rodzaje."
tytul_o_czym_przeczytasz = "Kompendium wiedzy na temat marketingu szeptanego:"
[[header_repeater]]
block_tag_type = "h1"
bold_txt = "gruby"
break_line = false
color_txt = "czerwony"
ornament = "brak"
txt_block = "Marketing szeptany"
txt_block_size = ""
underline = true
[[header_repeater]]
block_tag_type = "h1"
bold_txt = "gruby"
break_line = false
color_txt = "czarny"
ornament = "brak"
txt_block = "Co to jest? Rodzaje i korzyści"
txt_block_size = ""
underline = false
[[lista_o_czym_przeczytasz_group]]
adres_odnosnika = "co-to-jest-marketing-szeptany"
title = "Co to jest marketing szeptany?"
[[lista_o_czym_przeczytasz_group]]
adres_odnosnika = "jaki-jest-cel-marketingu-szeptanego"
title = "Jaki jest cel?"
[[lista_o_czym_przeczytasz_group]]
adres_odnosnika = "formy-marketingu-szeptanego"
title = "Formy marketingu szeptanego"
[[lista_o_czym_przeczytasz_group]]
adres_odnosnika = "korzysci-marketingu-szeptanego"
title = "Korzyści, jakie z niego wynikają."
[[lista_o_czym_przeczytasz_group]]
adres_odnosnika = "czy-marketing-szeptany-sie-oplaca"
title = "Czy marketing szeptany się opłaca?"

+++
Pewnie nieraz przekonałeś się o sile plotki – może ona pomóc albo zaszkodzić. Niezależnie od tego, czy jest ona prawdziwa jedno jest pewne – jest świetnym nośnikiem informacji. Mechanizm plotki został więc wykorzystany w marketingu.

## Co to jest marketing szeptany? {#Co-to-jest-marketing-szeptany}

![buzz marketing](/uploads/marketing1.jpg)

**Marketing szeptany** (buzz marketing, whisper marketing, word of mouth marketing) - są to techniki mające poinformować zainteresowanych klientów lub kontrahentów o zaletach i korzyściach dotyczących produktu lub usługi. Buzz marketing nie może być mylony z reklamą czy generowaniem sztucznych opinii. Te pierwsze są od razu rozpoznawalne jako treści reklamowe, zaś te drugie często wprowadzają nabywcę w błąd, przy okazji generując sztuczny ruch w sieci (tworzą spam).

Marketing szeptany, znany też pod nazwą whisper marketing, wywołuje reakcje pozytywne pośród klientów danego produktu, określonej usługi czy marki. Dzięki niemu można ułatwiać wypowiedzi, zachęcać do dzielenia się opiniami oraz do tworzenia grup dyskusyjnych.

**Buzz marketing** jest dodawaniem konkretnych informacji, jak komentarze, poradniki, porady, porównania czy wyjaśnienia, co sprawia, że marka czy produkt stają się widoczniejsze przez potencjalnych konsumentów. Klient po analizie zawartych informacji często podejmuje decyzję zakupową.

## Jaki jest cel? {#jaki-jest-cel-marketingu-szeptanego}

* wzbudzenie zainteresowania danym produktem lub daną marką,  
  zachęcenie konsumentów do dyskutowania o nim,
* kreowanie trendów na konkretne produkty czy marki,
* wzmacnianie wizerunku marki poprzez pozytywne rekomendacje,
* rozprzestrzenianie informacji o aktualnych promocjach, a co za tym idzie – zwiększanie prawdopodobieństwa, że klient zdecyduje się na dany produkt.

## Formy marketingu szeptanego {#formy-marketingu-szeptanego}

**Evangelist marketing**, czyli wywoływanie u odbiorcy więzi emocjonalnej i bardzo silnego przywiązania do produktu, marki bądź usługi. Tworzenie społeczności, która żyje marką i niezależnie od działań marketingowych podejmowanych przez markę, rekomenduje ją swoim znajomym,

![evangelist marketing](/uploads/evangelist-marketing.jpg)

_Przykład Evangelist Marketingu. Fani marki Lamborghini stworzyli fan club marki._

**Marketing wirusowy**, czyli tworzenie „chodliwego” przekazu. Przekaz ten powinien być na tyle interesujący, że zaangażuje jego odbiorców do dalszej dystrybucji i budowania zasięgu przekazywanej informacji,

![marketing szeptany przykłady](/uploads/marketin2.jpg)

_Przykład Marketingu Wirusowego. Ten mem powstał w dwóch wersjach - lewa stworzona przez markę Pepsi, a prawa przez Cola-Colę. Zestawienie dwóch memów obok siebie stworzyło nowy – swego czasu bardzo popularny w internecie. Źródło: kwejk_

**Trendsetting,** czyli promowanie marki poprzez konkretną osobę. Może to być bezpośrednio właściciel marki, jakiś pracownik firmy lub zaangażowany w promocję celebryta. Tego typu działania mają na celu wywołanie konkretnego trendu konsumpcji danej marki przez osoby uważające osobę promującą markę za autorytet i wzór do naśladowania,

![trendsetting](/uploads/trendsetting.jpg)

_Przykład Trendsettingu. Ola Nowak promuje picie wody z butelek Dafi._

**Community marketing**, czyli promocja marki w mocno wyspecjalizowanych społecznościach i wąskich grupach tematycznych,

![community marketing](/uploads/community-marketing.jpg)

_Przykład Community Marketingu na forum infor_

**Brand blogging,** czyli blogowanie (prowadzenie bloga, dodawanie wpisów) na temat konkretnej marki. Często jest on powiązany z trendsettingiem,

![prowadzenie bloga firmowego](/uploads/prowadzenie-bloga-firmowego.jpg)

_Przykład Brand bloggingu. Jedna z najbardziej znanych blogerek kosmetycznych recenzuje produkt do pielęgnacji cery trądzikowej._

**Product seeding,** czyli udostępnianie próbek osobom, które są aktywne w social media i które mają zbudowaną grupę odbiorców. Często osoby takie prowadzą własne blogi, vlogi lub mają zasięgowe konta na portalach społecznościowych takich jak Facebook lub Instagram,

![product seeding](/uploads/product-seeding.jpg)

_Przykład Product Seedingu, Karolina ze stylizacjeTV testuje paczke PR od marki Lovely._

**Cause marketing,** czyli wsparcie udzielane różnym inicjatywom społecznym, grupom itp., w celu zdobycia aprobaty i pozytywnego wizerunku dla marki. Idealnym przykładem mogą być tutaj restauracje, które wprowadzają produkty wegańskie lub ograniczają zużycie plastiku,

![cause marketing](/uploads/cause-marketing.jpg)

_Przykład Cause Marketingu, kampania ING kreuje trend na Ekologie. Namawia do jazdy na rowerze zamiast samochodu._

**Casual marketing**, czyli kampania tzw. drugiego planu, która realizowana jest „w cieniu” głównej kampanii marketingowej i ma ją wspierać, ale w sposób dyskretny i nieidentyfikujący się bezpośrednio z daną marką.

![casual marketing](/uploads/casual-marketing.jpg)

_Przykład Casual Marketingu. Konkurs promując aktywny tryb życia, a pośrednio także markę CCC._

### Korzyści, jakie z niego wynikają. {#korzysci-marketingu-szeptanego}

![marketing szeptany co to](/uploads/mm2.jpg)

**Buzz marketing** jest skuteczną formą budowania pozytywnego wizerunku firmy. Daje nam możliwość szybkiego dotarcia do wielu potencjalnych klientów i cieszy się wysoką wiarygodnością. Dzięki długofalowym działaniom zwiększa ruch na stronie internetowej firmy i bezpośrednio przekłada się na zyski finansowe. Wymaga on także stosunkowo niewielkiego nakładu pracy, ponieważ tak naprawdę wystarczy kompetentny kilkuosobowy zespół, a działania są prowadzone przede wszystkim w oparciu o serwisy społecznościowe, fora czy strony internetowe, do których dostęp jest darmowy. Dodatkowo marketing szeptany można wykorzystać do promowania niemalże każdego produktu, usługi czy wydarzenia.

Trzeba jednak pamiętać, że nieudolnie prowadzony buzz marketing może bardzo zaszkodzić marce. Złe wykorzystanie marketingu szeptanego i nachalne promowanie brandu czy produktu sprawi, że marka zostanie odebrana jako nieuczciwa oraz odstraszy potencjalnych klientów. Dlatego wszelkie działania z zakresu buzz marketingu warto oddać w ręce specjalistów z branży SEO. Profesjonalna agencja przygotuje kampanię, która nada działaniom reklamowym firmy charakter spontanicznej i naturalnej aktywności użytkowników.

## Czy marketing szeptany się opłaca? {#czy-marketing-szeptany-sie-oplaca}

Marketing szeptany może przynieść bardzo pozytywne efekty dla wyników, jakie osiąga Twoja firma. Jakie to są efekty doskonale o tym wiesz J Pamiętaj jednak, że jeżeli chcesz, by były one długofalowe i poprawiły wizerunek marki – powinieneś stawiać wyłącznie na dobre formy takich działań. W ten sposób wykorzystasz siłę drzemiącą w plotce. To przecież ona rozchodzi się z prędkością światła, a nie przygotowane sztucznie komunikaty.