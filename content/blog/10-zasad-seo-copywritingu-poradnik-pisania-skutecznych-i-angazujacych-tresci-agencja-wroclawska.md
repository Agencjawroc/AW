+++
author = "data/authors/zuzia.yml"
categories = []
date = 2022-08-04T13:28:00Z
description = "Poznaj 10 zasad SEO Copywritingu, który opisaliśmy w poradniku jak pisać teksty SEO. Copywriting na najwyższym poziomie!"
ikona_artykulu = "/uploads/10-zasad-seo.svg"
keywords = ""
lista_o_czym_przeczytasz_group = []
obrazek = ""
og_image = ""
robots = "index follow"
slug = "10-zasad-SEO-copywritingu-poradnik-pisania-skutecznych-i-angazujących-tresci"
summary = "Copywriting to z definicji tworzenie dowolnych tekstowych treści reklamowych (i nie tylko) mających zachęcić czytelników do określonych działań czy zmiany przekonań, zaś pod słowem „SEO” kryje się termin Search Engine Optimization, czyli optymalizacja strony internetowej pod działanie wyszukiwarek internetowych, co ma na celu zwiększenie ruchu na stronie. "
tags = []
title = "10 zasad SEO copywritingu: poradnik pisania skutecznych i angażujących treści | Agencja Wrocławska"
tytul_do_listowania = "10 zasad SEO copywritingu: poradnik pisania skutecznych i angażujących treści"
tytul_o_czym_przeczytasz = "O czym przeczytasz w artykule?"
video = false
video_kod_embed = ""
[[header_repeater]]
block_tag_type = "h1"
bold_txt = "gruby"
break_line = false
color_txt = "czarny"
ornament = "brak"
txt_block = "10 zasad SEO copywritingu"
txt_block_size = ""
underline = true
[[header_repeater]]
block_tag_type = "h3"
bold_txt = "gruby"
break_line = false
color_txt = "czarny"
ornament = "brak"
txt_block = " Poradnik pisania skutecznych i angażujących treści"
txt_block_size = ""
underline = false

+++
Copywriting to z definicji tworzenie dowolnych tekstowych treści reklamowych (i nie tylko) mających zachęcić czytelników do określonych działań czy zmiany przekonań, zaś pod słowem „SEO” kryje się termin Search Engine Optimization, czyli optymalizacja strony internetowej pod działanie wyszukiwarek internetowych, co ma na celu zwiększenie ruchu na stronie. 

Oba te działania mają docelowo przełożyć się na wzmożenie zainteresowania, wygenerowanie odwiedzin na stronie, pozyskanie klientów i wzrost sprzedaży. Łącząc je w jedno, otrzymujemy **SEO copywriting**: pisanie tekstów, których zadaniem jest zainteresowanie człowieka i wpasowanie się w algorytmy popularnych wyszukiwarek. Chcemy, aby nasze treści były widoczne w wynikach wyskakujących w Google i przekładały się na kliknięcia, ale też angażowały i ciekawiły ludzi. Brzmi prosto? Zagłębmy się w temat.

## Czym dokładnie jest tekst SEO i jakie funkcje pełni?

Pod terminem „**tekst SEO**” mieści się wiele różnych rodzajów treści - a w zasadzie wszystkie, które możesz i chcesz zoptymalizować pod wyszukiwarkę tak, aby pojawiały się wysoko w wynikach.

Pod SEO napisać można:

● opisy produktów, opisy usług, opisy kategorii - wykorzystywane głównie w sklepach internetowych lub na stronach sprzedażowych, mają na celu przybliżyć użytkownikowi charakterystykę i przeznaczenie towaru, a także określić, co może znaleźć w danej zakładce

● artykuły wszelkiej maści - eksperckie, specjalistyczne, blogowe, sponsorowane

● treści na social media - posty, treści sprzedażowe

● teksty na stronę internetową - opisy na strony główne oraz każdą z zakładek i podstron, poradniki, FAQ

● tytuły, opisy i transkrypcję tekstową filmów

● opisy alternatywne obrazów

Jak widzisz, pole do popisu jest spore. Jak to wszystko scalić ze sobą tak, aby umieścić swoją stronę możliwie najwyżej w wynikach wyszukiwania i jednocześnie zdobyć zainteresowanie ludzi? Już odpowiadam.

## Dekalog SEO copywritera - i każdego, kto chce skutecznie pozycjonujących tekstów

Oczywiście, że przy pisaniu liczy się naturalne flow… A oprócz tego szereg zasad, które determinują to, czy Twój tekst odniesie sukces i pojawi się w TOP 10 wynikach wyszukiwania. Jeżeli chcesz poznać niezawodne sposoby na **pisanie treści pozycjonujących** cieszących się uznaniem nie tylko ludzi, ale też algorytmów, czytaj dalej.

### 1. Dobierz odpowiednie słowa kluczowe

Można by powiedzieć, że to klucz;) do sukcesu. Frazy zawarte w tekście muszą pokrywać się z tymi, które najczęściej wyszukują użytkownicy, aby przebić się przez morze treści dostępnych w internecie. Kluczowe (dobra, przestaję) jest rozłożenie ich w tekście tak, aby nie wyglądały nienaturalnie, a sama treść nie była nimi przesycona. Ulokowanie słów kluczowych w nagłówkach oraz wytłuszczenie ich 2-4 razy na 1000 znaków ze spacjami jest skuteczne i nie tworzy nieczytelnego, naszpikowanego powtórzeniami bełkotu. Dobranie odpowiednich fraz umożliwią Ci ogólnodostępne w internecie narzędzia, analizujące częstotliwość ich wyszukiwania.

### 2. Określ swoją grupę docelową

To, dla kogo piszesz, ma znaczenie i przekłada się na charakter stworzonej treści - powinieneś mieć w głowie chociażby zarys profilu swojego klienta czy czytelnika tak, aby dopasować tekst do jego oczekiwań. Jednocześnie postaraj się nie odchodzić za bardzo użytym językiem od identyfikacji marki, ponieważ zaburzysz wtedy jej wiarygodność. Ton wypowiedzi powinien przemawiać do niego i być spójny z produktem, usługą lub tematem. Inaczej zostanie napisana oferta zajęć dodatkowych w przedszkolu, artykuł specjalistyczny o objawach choroby i opis części meblowych. W niektórych formatach można pozwolić sobie na luźniejsze podejście, a inne wymagają pełnego profesjonalizmu i podania dokładnych danych. Pamiętaj o tym - nie chcesz, aby Twoje teksty wydawały się nieprofesjonalne.

### 3. Nie zapomnij o części technicznej: opisy meta i znaczniki języka (x)HTML

Oprócz tego, że Twój tekst dobrze się czyta, jest merytoryczny i interesujący, to musi jeszcze działać. Atrybuty ALT i TITLE - znaczniki języka (x)HTML - obrazków na stronie służą do wstawiania opisu alternatywnego i tytułu plików, który może dodatkowo działać jak słowa kluczowe i pomóc w wygenerowaniu ruchu. W końcu grafiki również są częścią contentu! Dzięki odpowiedniemu opisaniu obrazka, robotom wyszukiwarek będzie łatwiej zidentyfikować, co się na nim znajduje i wyświetlić go po wyszukaniu korespondującego hasła. Opis ALT pojawia się też, kiedy plik z jakiegoś powodu nie ładuje się oraz wspomaga osoby niewidome podczas przeglądania stron internetowych - czytnik ekranu odczytuje im tekst zastępujący grafikę.

Meta opis, czyli krótki opis zawartości strony, pojawiający się po podlinkowaniu jej albo w wynikach wyszukiwania, jest jak trailer filmu. Podpowiada, czego można się spodziewać na stronie, pokazuje, co użytkownik może zyskać wchodząc na nią i zachęca (lub zniechęca) do kliknięcia.

Wydaje Ci się, że to zbędne? Nic bardziej mylnego - każdy najmniejszy szczegół optymalizacji strony wpływa na wynik, jaki uzyskasz, ponieważ robiąc rzeczy, które inni pomijają - zyskujesz przewagę.

### 4. Zwróć uwagę na formatowanie

Ściana tekstu nikogo nie zachęca do czytania - wręcz przeciwnie, wygląda przytłaczająco i nieuporządkowanie. Dobrze napisana treść powinna być podzielona na sekcje śródnagłówkami, uporządkowana tematycznie i odpowiednio sformatowana - nie bój się używać funkcji edytora tekstu, wytłuść najważniejsze fragmenty, zmieniaj wielkość tak, aby dało się odróżnić lead od treści. Cytat oddzielony od reszty słów i zaznaczony kursywą wygląda dużo lepiej, niż kilka zdań wrzuconych w cudzysłów. Ludzie są wzrokowcami, a pierwsze wrażenie ma znaczenie. Pamiętaj o hierarchii nagłówków H1 - H6, które warunkują ważność treści. H1 ma duże znaczenie w pozycjonowaniu, służy jako tytuł strony czy artykułu. Nagłówki niższego rzędu dzielą tekst na rozdziały i podrozdziały. W miarę możliwości warto zawierać w nich **słowa kluczowe**.

### 5. Zoptymalizuj długość tekstu

Treść powinna być zwięzła, ale wyczerpująca temat. Ujmij w niej jasny przekaz i proste, czytelne komunikaty, ale nie stosując skrótów myślowych - musisz pamiętać, że nie każdy czytelnik zna Twój styl pisania czy siedzi w branży, dla której piszesz. Ludzie nie lubią musieć się czegoś domyślać lub doszukiwać, ale też nie chcą czytać tej samej rzeczy napisanej pięć razy innymi słowami ani przedzierać się przez dziesięciostronicowy tekst, żeby finalnie musieć samemu uformować wniosek. Postaraj się zawrzeć w swojej treści jak najwięcej konkretów, nie tworząc sztucznie zapychaczy wydłużających tekst. Słowem: nie lej wody.

### 6. Zadbaj o linkowanie wewnętrzne

Jakość SEO całego serwisu opiera się na sprytnym połączeniu wszystkich zabiegów optymalizacyjnych. Jednym z nich jest **internal linking** - **linkowanie wewnętrzne**. Stosując je, nakierowujesz odwiedzających domenę na inne jej podstrony za pomocą odnośników wewnętrznych. W ten sposób naprowadzasz na swoje treści nie tylko internautów, ale też algorytmy wyszukiwarek. Linkowanie wewnętrzne widoczność strony w organicznych wynikach wyszukiwania oraz ułatwia nawigację po stronie użytkownikom. Zachęca ich też to podjęcia konkretnego działania, czyli sprawdzenia podlinkowanej strony, przez co przekłada się na konwersję.

### 7. Bądź oryginalny i kreatywny

Mimo że treści copywriterskie opierają się głównie na informacjach znalezionych podczas researchu, nie oznacza to, że możemy sobie pozwolić na plagiat czy parafrazowanie. Warto zadbać o to, aby teksty wyróżniały się na tle innych, które można znaleźć w internecie, były wzbogacone o nową zawartość merytoryczną czy napisane ciekawym językiem, zachęcającym do dalszego czytania. Treść, która angażuje, bawi i pozwala na dowiedzenie się czegoś na starcie wygrywa z naszpikowanym słowami kluczowymi opisem, podobnym do mieszanki z generatora słów stworzonej przez robota.

### 8. Oprócz zasad SEO, stosuj też techniki copywriterskie

Pamiętaj, żeby podczas pisania nie skupiać się jedynie na funkcji pozycjonującej treści, ale też na stworzeniu interesującego materiału, którego ktoś nie porzuci po drugim akapicie. Możesz stosować skuteczną technikę copywriterów na rozplanowanie materiału, czyli szablon AIDA (Attention, Interest, Desire, Action), dodawać na końcu tekstu CTA - Call To Action i napisać przyciągający hook. A, największe korzyści przyniesie Ci mówienie ich językiem;) Spróbuj w tekście podkreślić zalety i zyski, które będą istotne dla Twojego użytkownika. Warto stosować spójniki hipotaktyczne (gdyż, aby, bowiem), _ponieważ_ zwiększają rzetelność poprzez argumentację postawionej tezy. Zauważyłeś? Właśnie to zrobiłam.

### 9. Nie rzucaj sobie kłód pod nogi

Używanie generatorów tekstu, zlecanie tworzenia treści osobom, które nie mają o tym pojęcia, ukrywanie tekstu (poprzez na przykład umieszczenie białego fontu na białym tle) czy kopiowanie treści z innych serwisów szkodzi Twojemu wizerunkowi i Twojej stronie. Użytkownicy będą czuli się oszukani i pomyślą, że nie szanujesz ich czasu (a jeśli coś sprzedajesz, to również pieniędzy), a Google rozpozna zarówno materiał stworzony automatycznie przez robota, jak i fragmenty, które pojawiły się już wcześniej w internecie, co będzie skutkowało zrzuceniem z podium najbardziej widocznych domen. Chcesz być specjalistą od **SEO copywritingu**? Nie chodź na skróty.

### 10. Analizuj działania konkurencji

Poświęć chwilę na dokładny research. Dowiedzenie się, jakich słów kluczowych używa konkurencja, jaki rodzaj treści tworzy (artykuł, poradnik, opis kategorii?), ile ma nagłówków w tekście i czy uzupełniła swój tekst o grafiki pozwoli Ci na zorientowanie się, na jakie pole bitwy wchodzisz… A później na stworzenie materiału przebijającego wszystkie, które widziałeś. Warto znać swojego przeciwnika by wiedzieć, jak go pokonać.

## Podsumowując SEO copywriting…

Świetnie, że potrafisz dobrze pisać. Super, jeżeli znasz zasady SEO i mechanizm funkcjonowania pozycjonowania. Jeżeli potrafisz to połączyć - masz w ręku broń, która pozwoli Ci się przedrzeć przez konkurencję. Naprawdę. Efektywne pozycjonowanie przekłada się na kilkusetprocentowe wzrosty ruchu na stronie i umożliwi Ci przebicie się nawet na bardzo przesyconym rynku. **Teksty SEO** są do tego najlepszą drogą.