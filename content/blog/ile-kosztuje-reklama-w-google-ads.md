+++
author = "data/authors/agata.yml"
categories = []
date = 2021-05-04T09:45:00Z
description = "Dowiedz się ile faktycznie kosztuje reklama w Google Ads? Czy jest to dla Ciebie opłacalne, czy może postawić na metody organiczne?"
ikona_artykulu = "/uploads/reklama_gads.svg"
keywords = ""
obrazek = ""
robots = "index, follow"
slug = "ile-kosztuje-reklama-w-google-ads"
summary = "<strong>Google Ads</strong> jest w tym momencie jednym z największych narzędzi marketingowych. Codziennie miliardy osób wyszukują interesujące ich treści właśnie w tym miejscu, zatem jest to idealne miejsce na spotkanie z potencjalnym klientem a ofertą Twojej firmy. Ile tak naprawdę kosztuje reklama w Google? Tego dowiesz się z tego artykułu."
tags = []
title = "Ile kosztuje reklama w Google Ads?"
tytul_do_listowania = "Ile kosztuje reklama w Google Ads?"
tytul_o_czym_przeczytasz = "O czym przeczytasz w artykule?"
[[header_repeater]]
block_tag_type = "h1"
bold_txt = "gruby"
break_line = true
color_txt = "czerwony"
ornament = "brak"
txt_block = "Ile kosztuje reklama w Google Ads?"
txt_block_size = ""
underline = true
[[lista_o_czym_przeczytasz_group]]
adres_odnosnika = "jaki-powinien-byc-budzet-przeznaczony-na-reklame"
title = "Jaki powinien być budżet przeznaczony na reklamę? "
[[lista_o_czym_przeczytasz_group]]
adres_odnosnika = "ile-kosztuje-reklama-w-google"
title = "Ile kosztuje reklama w Google?"
[[lista_o_czym_przeczytasz_group]]
adres_odnosnika = "od-czego-zaleza-koszty-google-ads"
title = "Od czego zależą koszty Google Ads?"
[[lista_o_czym_przeczytasz_group]]
adres_odnosnika = "rodzaje-reklamy-i-modele-rozliczen-kampanii"
title = "Rodzaje reklamy i modele rozliczeń kampanii. "
[[lista_o_czym_przeczytasz_group]]
adres_odnosnika = "czym-jest-reklama-google-ads"
title = "Czym jest reklama Google Ads?"

+++
Google Ads jest w tym momencie jednym z największych narzędzi marketingowych. Codziennie miliardy osób wyszukują interesujące ich treści właśnie w tym miejscu, zatem jest to idealne miejsce na spotkanie z potencjalnym klientem a ofertą Twojej firmy. Ile tak naprawdę kosztuje reklama w Google? Tego dowiesz się z tego artykułu.

## Czym jest reklama Google Ads?

![google ads logo](/uploads/obrazblog1.png)

**Google Ads** to system wyświetlania linków sponsorowanych w wyszukiwarce Google i sieci jej partnerów. Google oferuje szeroki wybór reklam w różnej formie. Reklama rozliczana jest między innymi w modelu CPC, CPM, CPV czy ROAS. Reklamodawca decyduje o budżecie, słowach kluczowych, treści reklam i miejscach docelowych, w których reklama będzie się wyświetlać.

Rodzaje reklamy i modele rozliczeń kampanii.

· Reklama w wynikach wyszukiwania (najpopularniejsza!)

· Reklama graficzna oraz video w sieci reklamowej Google

· Reklama produktowa - Zakupy Google

· Reklama wideo w YouTube

### Z najważniejszych zalet prowadzenia kampanii reklam **Google Ads** wymienić należy:

1. Zwiększony ruch w witrynie – precyzyjna konfiguracja reklam pozwala na uzyskanie wartościowego ruchu na stronie, bezpośrednio przekłada się na wzrost sprzedaży produktów czy usług
2. Płatność za faktyczną reakcję klienta – opłaty za **reklamy Google** pobierane są tylko, gdy odbiorca zainteresuje się przekazem i kliknie w niego (lub obejrzy materiał reklamowy w przypadku kampanii na YouTube). Wyświetlanie reklam nie powoduje generowania opłat (chyba, że został przyjęty model płatności CPM w przypadku reklam graficznych), pomimo, że już na etapie wyświetlenia działa ono świadomościowo na odbiorcę
3. Wzrost sprzedaży – realizacja kampanii reklam Google Ads na różnych kanałach reklamowych pozwala dotrzeć do potencjalnych klientów, niezależnie od etapu procesu zakupowego, na którym się aktualnie znajdują.

### Modele rozliczeń w Google Ads

* **CPC (cost per click)** - najpopularniejszy model rozliczania w kampanii. Płacimy w nim za każde kliknięcie w reklamę. Wyświetlenie reklamy jest bezpłatne.
* eCPC (Ulepszony CPC) - model, w którym algorytmy decydują o górnej granicy stawki za kliknięcie, tak aby maksymalizować liczbę konwersji.
* CPM (cost per mile) - płatność za 1000 wyświetleń, wykorzystywana w kampaniach skierowanych na budowanie widoczności, świadomości marki.
* CPV (cost per view) - w tym modelu płacimy za wyświetlenie, jeżeli użytkownik obejrzy minimum 30 sec. filmu lub cały, jeżeli jest on krótszy.
* ROAS (return on ad spend) - inteligentny system dobierania stawek. Algorytm Google Ads sam dopasowuje maksymalną stawkę za kliknięcie, aby uzyskać określony przez nas docelowy ROAS.
* CPA (cost per action) - inteligentny system ustawiania stawek maksymalnych za kliknięcie, aby maksymalizować konwersje. Na podstawie zadeklarowanej maksymalnej stawki za konwersję.

## Ile kosztuje reklama w Google?

To, ile kosztuje **reklama w Google** jest zależne od budżetu, jakim dysponuje klient. **W przypadku biznesów lokalnych można prowadzić skuteczne kampanie** już przy budżecie na poziomie kilkuset złotych miesięcznie. Jeżeli każde 100 zł zainwestowane w reklamę przekłada się na 200 zł zysku - warto więc zastanowić się nad znacznym podniesieniem budżetu dziennego, aby generować więcej kliknięć w reklamy, więcej wejść na stronę oraz większe przychody dla firmy. Trzeba pamiętać, że zbyt mały budżet może skutkować zbyt rzadkim wyświetlaniem reklam i w konsekwencji zbyt małą liczbą kliknięć, abyś mógł zauważyć jej efekty. Dodatkowo musisz doliczyć koszt przygotowania, obsługi i optymalizacji oraz prowadzenia kampanii przez specjalistę.

![pozycjonowanie pay per click ](/uploads/obrazblog2.png)

### Od czego zależą koszty w Google Ads?

Wszystko zależy od wybranego słowa kluczowego oraz jego popularności - zazwyczaj im bardziej popularne i konkurencyjne słowo kluczowe, tym wyższy koszt za kliknięcie. Na koszty reklamy wpływają:

· zadeklarowana przez klienta maksymalna kwoty za kliknięcie

· wynik jakości reklamy.

W momencie, gdy użytkownik wpisze w wyszukiwarkę konkretne hasło, Google sprawdza, czy są jakieś firmy, które chcą się na to hasło reklamować. Jeśli znajdzie strony i sklepy zainteresowane reklamą, rozpoczyna się aukcja. Google weryfikuje jakość reklamy oraz zadeklarowany maksymalny koszt za pojedyncze kliknięcie i na tej podstawie wyświetla reklamy w określonej kolejności. Współczynnik jakości reklamy w Google Ads sprawia, że na efektywną reklamę możesz liczyć zarówno jako mały przedsiębiorca ale też jako duży.

### Jaki powinien być budżet przeznaczony na reklamę?

Minimalny miesięczny budżet na działania reklamowe w kampaniach w systemie reklamowym Google powinien wynosić co najmniej 1700 złotych. Możesz oczywiście wydawać mniej, jednak wówczas efekty Twoich działań mogą nie przynieść korzyści. Jedną z zalet Google Ads jest jednak duża elastyczność - w każdej chwili możesz zwiększyć lub ograniczyć budżet, masz również pełną kontrolę nad wydatkami na reklamę. Zazwyczaj reklamy w sieci wyszukiwania Google są nieco tańsze od reklam w wynikach wyszukiwania. W przypadku, gdy zdecydujesz się na wyższy budżet na kliknięcia, możesz liczyć na większy zasięg kampanii i wyższy zwrot z inwestycji. Musisz pamiętać, że do minimalnego budżetu, który zasugerowaliśmy należy również doliczyć koszty przygotowania, prowadzenia, obsługi i optymalizacji kampanii. Oznacza to, że za miesięczną kampanię Google Ads zapłacisz minimum 2300 złotych netto.

Wiedząc już, jaki budżet jesteś w stanie przeznaczyć na działania marketingowe, warto zastanowić się**,** co tak naprawdę chcesz osiągnąć dzięki kampaniom reklamowym. Planując reklamę online, zastanów się w pierwszej kolejności, jakie cele powinny zostać dzięki niej zrealizowane.

1\. Czy chcesz zwiększyć ruch na swojej stronie?

2\. Czy chcesz zwiększyć świadomość istnienia swojej firmy w konkretnej lokalizacji?

3\. Czy chcesz dotrzeć do określonych klientów?

4\. Czy chcesz pozyskać nowych klientów?

5\. Czy chcesz zwiększyć swoją sprzedaż?

Przez odpowiedzenie sobie na tego typu pytania jesteś w stanie odpowiednio ustawić kampanie reklamowe i optymalizować budżet. Projektowanie określonych kampanii powinno zacząć się zatem od jasnego określenia celów.

Podsumowując, koszty reklamy Google są bardzo zróżnicowane i co najważniejsze, elastyczne. Bez trudu można dopasować **budżet reklamowy** do możliwości firmy, jak również warunków konkretnej branży. Pozwala to skutecznie się reklamować nawet tym firmom, które mają ograniczony budżet poprzez wybieranie mniej popularnych słów kluczowych. Mimo wszystko konieczne jest zbadanie rynku oraz konkurencji.