+++
author = "data/authors/agata.yml"
categories = []
date = 2021-09-06T12:54:00Z
description = "Czy wiesz, że newsletter może okazać się najtańszą formą dotarcia do klienta? Zanurz się w tematyce newslettera z nami!"
ikona_artykulu = "/uploads/art-placeholder.svg"
keywords = ""
obrazek = ""
robots = "index follow"
slug = "co-to-jest-newsletter-i-jak-go-stworzyc"
summary = "Dużo osób zadaje sobie pytanie co to jest newsletter? To nic innego jak wiadomości e-mail wysyłane regularnie do określonej grupy odbiorców. Celem tych wiadomości jest dotarcie do potencjalnych klientów oraz nawiązywanie z nimi stałej relacji. Newsletter zawiera wszelkie informacje o akcjach promocyjnych, zmianach, nowościach i kodach rabatowych. Subskrybent sam zapisuje się do newslettera podając swój adres e-mail. Jest on wysyłany regularnie i w pewnych odstępach czasowych..."
tags = []
title = "Co to jest newsletter i jak go stworzyć? | Agencja Wrocławska"
tytul_do_listowania = "Co to jest newsletter i jak go stworzyć?"
tytul_o_czym_przeczytasz = "Spis treści:"
[[header_repeater]]
block_tag_type = "h2"
bold_txt = "gruby"
break_line = true
color_txt = "czerwony"
ornament = "brak"
txt_block = "Co to jest newsletter?"
txt_block_size = ""
underline = true
[[lista_o_czym_przeczytasz_group]]
adres_odnosnika = "co-to-jest-newsletter"
title = "Co to jest newsletter?"
[[lista_o_czym_przeczytasz_group]]
adres_odnosnika = "tworzenie-newslettera-o-czym-pamietac"
title = "O czym należy pamiętać podczas tworzenia newslettera?"
[[lista_o_czym_przeczytasz_group]]
adres_odnosnika = "newsletter-a-mailing-roznice"
title = "Czym różni się newsletter od mailingu?"
[[lista_o_czym_przeczytasz_group]]
adres_odnosnika = "newsletter-trafia-do-spamu-jak-uniknac"
title = "Co zrobić, aby newsletter nie trafiał do spamu?"
[[lista_o_czym_przeczytasz_group]]
adres_odnosnika = "czy-newsletter-jest-darmowy"
title = "Czy newsletter jest darmowy?"
[[lista_o_czym_przeczytasz_group]]
adres_odnosnika = "systemy-do-obslugi-newslettera"
title = "Jakie są systemy do obsługi newslettera?"
[[lista_o_czym_przeczytasz_group]]
adres_odnosnika = "zalety-newslettera"
title = "Zalety newslettera."

+++
![jak założyć newsletter](/uploads/newsletter-1.png)

Jeżeli uważasz, że mailing jest mało efektywną techniką marketingową to grubo się mylisz! Nie korzystając z niego wiele tracisz. Newsletter jest niepozornym narzędziem, które wykorzystywane w spryty sposób potrafi zbudować z Twoimi klientami świetną relację co zdecydowanie pozytywnie wpłynie na Twój biznes. Nie bez powodu tak wiele firm działających online korzysta z tej techniki marketingowej. A więc co to jest newsletter i jak z niego korzystać? Wszystkiego dowiesz się z tego artykułu.

## Co to jest newsletter?{#co-to-jest-newsletter}

![koby promocyjne przykład](/uploads/newsletter-2.png)

_Przykład newslettera SFD dla subskrybentów_

Dużo osób zadaje sobie pytanie **co to jest newsletter**? To nic innego jak wiadomości e-mail wysyłane regularnie do określonej grupy odbiorców. Celem tych wiadomości jest dotarcie do potencjalnych klientów oraz nawiązywanie z nimi stałej relacji. **Newsletter** zawiera wszelkie informacje o akcjach promocyjnych, zmianach, nowościach i kodach rabatowych. Subskrybent sam zapisuje się do newslettera podając swój adres e-mail. Jest on wysyłany regularnie i w pewnych odstępach czasowych. Wiadomości zawierają informacje dostępne tylko i wyłącznie dla subskrybentów, z tego powodu odbiorcy coraz częściej zapisują się do newslettera.

## O czym należy pamiętać podczas tworzenia newslettera?{#tworzenie-newslettera-o-czym-pamietac}

Kiedy decydujesz się na **wysyłanie newslettera** do swoich potencjalnych klientów musisz pamiętać o kilku bardzo istotnych kwestiach:

1. **Regularność wysyłania maili**

**Wiadomości z newsletterem** powinny być wysyłane często, ale bez przesady. **Nie spamuj!** Kiedy Twoje maile zbyt często będą pojawiły się w skrzynkach odbiorczych to zamiast zachęcić to odrzucisz od siebie potencjalnego klienta. Postaraj się klienta zaintrygować tak, aby z niecierpliwością czekał na kolejnego newslettera.

1. **Kreatywny tytuł**

Tytuł powinien wyróżniać się spośród innych wiadomości na skrzynkach odbiorczych. Powinien zachęcać do otworzenia maila jak i zapoznania się z treścią wysłanego przez Ciebie newslettera. Możesz pomyśleć o strategii clickbait lub personalizacji tytułu pod danego odbiorcę.

1. **Kierowanie treści przede wszystkim do odbiorcy**

**Tworzenie newslettera** to nie lada wyzwanie. Staraj się kierować bezpośrednio do odbiorcy. Przemyśl dokładnie co chcesz przekazać w tej krótkiej treści. Wczuj się w rolę odbiorcy i pomyśl, **jak zaprojektować newsletter** tak, żeby klient skorzystał na tym, że poświęcił swój czas na przeczytanie go.

2. **Wyraźne CTA**

Zawrzyj w treści wyraźne hasło, które zachęci do podjęcia działania. **CTA** ma za zadanie nakłonić użytkownika do natychmiastowej reakcji. Zastosuj w wiadomości hasło „Kup teraz”, „Weź udział”, „Zamów”,” Sprawdź”, „Odbierz rabat”, „Zobacz” itp.

3. **Odpowiednia długość newslettera**

Zbyt długie treści w tym przypadku nie są dobrym pomysłem i mogą odstraszyć. Postaraj się przedstawić najważniejsze informacje w krótkiej formie, a po więcej szczegółów odeślij odbiorcę przyciskiem CTA do konkretnej oferty. Ważny jest również układ treści, najważniejsze informacje powinny być na samej górze. Warto wyeksponować logo firmowe, w atrakcyjny sposób rozmieścić treść i wyróżnić wartościowe informacje.

4. **Przejrzysty układ graficzny**

Gdy umieścisz zbyt wiele elementów w newsletterze możesz zniechęcić potencjalnego odbiorcę i odwrócić uwagę od najważniejszych informacji, które chcesz przekazać. Przejrzysty układ graficzny to klucz do sukcesu. Gdy go zastosujesz możesz mieć pewność, że odbiorca łatwo dostrzeże najważniejsze kwestie.

5. **Responsywność**

**Mail z newsletterem** musi dobrze wyświetlać się bez względu na to, czy otwierany jest na smartfonie czy na komputerze.

### Czym różni się newsletter od mailingu?{#newsletter-a-mailing-roznice}

![newsletter czy mailing](/uploads/newsletter-3.png)

Aby w skuteczny sposób prowadzić kampanie e-mail marketingową należy znać zasadniczą różnicę między mailingiem a newsletterem. **Mailing** jest jednorazową reklamą wysyłaną na adres mailowy odbiorcy. W przeciwieństwie do newslettera ma ona za zadanie zachęcić do wykonania konkretnej akcji np. założenia konta czy skorzystania z oferty. W takim razie **jak działa newsletter**? Newsletter umożliwia stałą komunikację z klientami. Skutecznie pomaga w dotarcie do odbiorców z informacjami o nowościach, promocjach czy innych wydarzeniach związanych z firmą. Mailingi wysyłane są nieregularnie a newslettery docierają do skrzynek odbiorczych systematycznie.

### Co zrobić, aby newsletter nie trafiał do spamu?{#newsletter-trafia-do-spamu-jak-uniknac}

**Wiadomości newsletter** wpadają do spamu z wielu przyczyn. Przede wszystkim musisz otrzymać zgodę odbiorcy na przesyłanie wiadomości jak i przetwarzanie danych (**RODO**). W przypadku, gdy będziesz wysyłać bezwartościowe wiadomości wielu użytkowników może oznaczyć je jako spam i przez to będą automatycznie przerzucane do tego folderu. Podczas tworzenia newslettera musisz zadbać o optymalizację obrazów, ponieważ Outlook i Gmail mogą narzucić wiadomości o dużej wadze filtr, który skieruje je bezpośrednio do spamu.

## Czy newsletter jest darmowy?{#czy-newsletter-jest-darmowy}

Wiele osób zastanawia się, **czy za newsletter się płaci**. Jeżeli chodzi o odbiorcę to **zapis do newslettera** jest darmowy. Wydawcy najczęściej korzystają ze specjalnego oprogramowania do wysyłania wiadomości i modyfikacji bazy subskrybentów. Wiąże się to z tym, że za korzystanie z systemów takich jak np. **FreshMail**, **GetResponse** czy **MailChimp** jest płatne a cena wybranj usługi zależy od ilości wysyłanych wiadomości czy wybranego pakietu.

## Jakie są systemy do obsługi newslettera?{#systemy-do-obslugi-newslettera}

Do wysyłania maili subskrybentom wykorzystywane są specjalne systemy które ułatwiają ten proces. Dzięki nim możliwe jest personalizowanie wiadomości jak i dzielenie bazy odbiorców na kilka grup – np. na klientów i osoby potencjalnie zainteresowane, które nie złożyły jeszcze zamówienia.

![programy do newslettera](/uploads/obsluga-newslettera.png)

Jeżeli rozmyślasz o tym **jak zaprojektować newsletter**, żeby jego obsługa była przyjemna i łatwa to zobacz możliwości tych narzędzi:

* **FreshMail** – jest to popularny system, który wykorzystuje się w e-mail marketingu. Posiada 14-dniowy okres próbny i dostępny jest w języku polskim. Posiada szeroką ofertę szablonów które możesz wykorzystać do utworzenia newslettera. Pozwala na przesyłanie spersonalizowanych wiadomości jak i segmentować bazę.
* **GetResponse** – System działa w języku polskim i umożliwia automatyczne segmentowanie bazy oraz daje możliwość obszernego edytora wiadomości. Poza tworzeniem newslettera daje możliwość live chatów, webinarów czy projektowania powiadomień push. Okres próbny tego narzędzia wynosi aż miesiąc.
* **MailChimp** – tego narzędzia nie ma w języku polskim. Jest bardzo przydatne podczas projektowania newslettera a formowanie indywidualnego szablonu jest bardzo proste oraz nie wymaga dużo czasu. **Aplikacja MailChimp** daje użytkownikom możliwość tworzenia i wysyłania kampanii, kontrolowania aktywności konta jak i zarządzania subskrybentami.

## Zalety newslettera{#zalety-newslettera}

Wysyłanie newsletterów ma bardzo dużo korzyści. Między innymi są to:

1. **Tworzysz swoją własną bazę klientów**

Jak już wiesz, żeby wysłać użytkownikowi newsletter musisz pozyskać od niego zgodę. Dzięki temu możesz zbudować bazę klientów zainteresowanych Twoją ofertą co ułatwi utrzymywanie z nimi stałego kontaktu.

2. **Masz możliwość dotrzeć do wszystkich klientów**

Wysyłany newsletter dociera do wszystkich subskrybentów i nie jesteś zależny od żadnej platformy social media, które często ucinają zasięgi postów przez co dotarcie do klientów jest o wiele trudniejsze. Kiedy wysyłasz newsletter nie tracisz kontaktu ze swoimi klientami oraz nie jest uzależniony od innych.

3\. **Zwiększasz świadomość marki**

Poprzez regularnie wysyłane newsletter nie pozwolisz Twoim klientom o sobie zapomnieć. Przez takie działania zwiększasz świadomość marki dzięki czemu z pewnością uda Ci się osiągnąć jeszcze lepsze sukcesy sprzedażowe.

4. **Budujesz pozytywne relacje z klientem**

Żadnym sukcesem nie jest nakłonienie do jednorazowego skorzystania z oferty. Sztuką jest stałe zachęcanie klienta, który do Ciebie wraca. Poprzez newsletter możesz osiągnąć ten cel, ponieważ regularnie wysyłane wiadomości oczywiście za zgodą odbiorcy w pozytywny sposób przyczyniają suę do budowania długofalowych jak i pozytywnych relacji.

5. **Zwiększasz wyniki sprzedażowe**

Dzięki temu, że klient musi sam wyrazić zgodę na otrzymywanie od Ciebie wiadomości na starcie jesteś na wygranej pozycji. Newsletter nie będzie odbierany jako nachalna próba namówienia do zakupu co przełoży się na lepsze wyniki sprzedażowe. Działania e-mail marketingowe wpływają na decyzję zakupowe prawie 60% użytkowników, dlatego zadbaj o to, aby wysyłane przez Ciebie treści newslettera były dopracowane i skutecznie zachęciły do zakupu.

Jeżeli wysyłanie newsletterów realizowane jest w prawidłowy sposób może przynieść ogromne korzyści dla firmy. Korzystanie z takiej formy marketingu daje realne szanse na pozyskanie nowego klienta oraz zwiększenie Twoich zysków. Zaplanuj dobrze swoje działania i wykorzystaj możliwości, które daje Ci newsletter!